# -*- mode: mandoku-view; -*-
#+DATE: 2016-06-08 5:36
#+TITLE: 石雨禪師法檀
#+PROPERTY: CBETA_ID J27nB190
#+PROPERTY: ID KR6q0201
#+PROPERTY: SOURCE Jiaxing Canon Vol. 27, No. B190
#+PROPERTY: VOL 27
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0201_J_015-0131b> 
#+PROPERTY: JUAN 15

 石雨禪師法檀卷第十五¶
嗣法小師淨柱編¶

* 詩偈三¶

** 七言絕¶

*** 白蓮¶

#+BEGIN_VERSE
「　輕雲新夏葉初擎。嫩蕊俱含無染情。雨過明珠千萬¶斛。臨風著意向人傾。」
#+END_VERSE
¶

*** 自笑¶

#+BEGIN_VERSE
「　持梳不耐聊成禿。作佛無心偶出家。究竟不知因底¶事。也來隨眾挂袈裟。」
#+END_VERSE
¶

*** 重登黃鶴樓(有序)¶

戊午秋同葉西一蕊入南嶽從此過洞庭登岳陽¶
險涉君山今葉西已作故人一蕊又棲遲舊里余¶
因參黃蘗將遊眉山阻風復登一望愁賒不勝腸¶
結。¶

#+BEGIN_VERSE
「　轉蓬飄泊又經秋。情在那堪此再遊。明日洞庭風縱¶便。拼教不上岳陽樓。」
#+END_VERSE
¶

#+BEGIN_VERSE
「　翻空惡浪想君山。涉險乘橈共往還。何事殊途今日¶淚。當時談笑死生間。」
#+END_VERSE
¶

#+BEGIN_VERSE
「　死者難追生者疏。名山五岳更愁余。癡心終擬同禽¶向。肯使山濤請代書。」
#+END_VERSE
¶

*** 九峰送士遜居士還蘄水¶

#+BEGIN_VERSE
「　暫離不必重為約。相聚何曾夙有期。歸去致聲真好¶友。九峰新得一相知。」
#+END_VERSE
¶

*** 送九峰三如行腳¶

#+BEGIN_VERSE
「　多年浪子不還家。對此因憐客路賒。會得隔江招手¶意。送行茶是罷參茶。」
#+END_VERSE
¶

*** 拾枯¶

#+BEGIN_VERSE
「　學個樵夫打個歌。無腔無奈興來何。牧童笑倒黃牛¶背。約我明朝早上坡。」
#+END_VERSE

<pb:KR6q0201_J_015-0131c>¶

*** 同三宜法兄踏月過秦止于豹囊齋¶

#+BEGIN_VERSE
「　鷂兒山下兩狂僧。卜夜登臨引瘦藤。犬吠豹囊齋上¶月。敲門喚醒讀書燈。」
#+END_VERSE
¶

*** 住香柏峰(六首)¶

#+BEGIN_VERSE
「　石梁三度半生餘。山鳥溪花也笑余。擲卻破瓢拗折¶杖。吾心休矣卜吾廬。」
#+END_VERSE
¶

#+BEGIN_VERSE
「　斷橋殘雪猶迷路。幾片落花何處渡。溯流披雪得其¶源。茆菴一箇無人住。」
#+END_VERSE
¶

#+BEGIN_VERSE
「　初居積雨憩勞肩。山境商量勘老禪。一喝籜龍齊豎¶指。滿山雞蕨也擎拳。」
#+END_VERSE
¶

#+BEGIN_VERSE
「　打筍錯過羅漢菜。採茶開遍了松花。歸來撥火忙敲¶石。煮得羹成日已斜。」
#+END_VERSE
¶

#+BEGIN_VERSE
「　無端妄想不能降。種芋便聞煨芋香。想到鼻邊流涕¶處。更添三召也尋常。」
#+END_VERSE
¶

#+BEGIN_VERSE
「　休糧一味打黃精。無意飛昇腳已輕。五百頭陀邀趕¶供。不分遠近好同行。」
#+END_VERSE
¶

*** 答汪天如居士¶

#+BEGIN_VERSE
「　殷勤積取十分閒。買得天台半角山。君欲住時須借¶看。清貧幾許在腰間。」
#+END_VERSE
¶

*** 贈南湖萬如禪師新築桐月菴¶

#+BEGIN_VERSE
「　殘雨殘煙湖水隈。新桐為月遶籬栽。得閒舞棹乘橈¶去。等個人來問渡來。」
#+END_VERSE
¶

*** 宿雲竇閱默先稿¶

#+BEGIN_VERSE
「　微雲拂月不知春。露滴幽香冷徹神。夜半細敲天外¶響。是鈴是塔是風筠。」
#+END_VERSE
¶

*** 負暄¶

#+BEGIN_VERSE
「　抱衲重岩捫虱兒。不禁背癢喚沙彌。無端搔著虛空¶脊。說與傍人但朵頤。」
#+END_VERSE
¶

*** 答石梁陶居士索竹栽¶

#+BEGIN_VERSE
「　欲空諸有維摩室。一日不宜無此君。數縷秋雲掃花
<pb:KR6q0201_J_015-0132a>¶去。閒庭月影任紛紛。」
#+END_VERSE
¶

*** 送正南監院乞糧¶

#+BEGIN_VERSE
「　一缽千家自在身神通未及飽諸人應知牛首辭天¶供背負腰肩肯厭頻」
#+END_VERSE
¶

*** 看嵌石此間二關主於小東山¶

#+BEGIN_VERSE
「　山亦愛謙名自小人俱尚隱共為關隔江洗屐遊如¶倦石指長伸羡此間」
#+END_VERSE
¶

*** 三十初度¶

#+BEGIN_VERSE
「　偶來掘地覓青天㘞地無聲三十年直卻鼻梁橫卻¶眼幾回堪笑又堪憐」
#+END_VERSE
¶

*** 施茶菴¶

#+BEGIN_VERSE
「　客到便請吃茶去趙州昔日嘴頭禪兒孫近代成狼¶籍處處為人種福田」
#+END_VERSE
¶

*** 大佛頂¶

#+BEGIN_VERSE
「　峨峨佛頂覯何難解者須從腳下看更請撲翻千古¶鏡紅光覿露影團團」
#+END_VERSE
¶

*** 雲鏡行腳頌三轉語贈之¶

#+BEGIN_VERSE
「　饒不出門亦是草遊情當下宜了了囊中惜取草鞋¶錢路債須防人索討」
#+END_VERSE
¶

#+BEGIN_VERSE
「　出門便覺草萋萋良驥偏為鞭影欺何似牧童揚曲¶去飽餐黃犢任東西」
#+END_VERSE
¶

#+BEGIN_VERSE
「　萬里無寸草處去死蛇滿路須迴避逢人急著早歸¶鞭共我開田說大義」
#+END_VERSE
¶

*** 挂瓢堂¶

#+BEGIN_VERSE
「　林深忽見許由情身外能將長物輕道似未同耽寂¶寞尚餘風打挂瓢聲」
#+END_VERSE
¶

*** 和陳居士韻¶

#+BEGIN_VERSE
「　當陽一曲落梅花冬暖三山草亦芽千古流傳無孔¶笛不逢知己自須誇」
#+END_VERSE
¶

*** 示禪人
<pb:KR6q0201_J_015-0132b>¶

#+BEGIN_VERSE
「　天地如舟一水浮從來船子善遨遊仝人也解垂絲¶意誰是金鱗得上鉤(一水)」
#+END_VERSE
¶

#+BEGIN_VERSE
「　古寺雲橫徑不通鳥啼花落自從容僧心不是羚羊¶角只為時流逐去蹤(雲徑)」
#+END_VERSE
¶

#+BEGIN_VERSE
「　石巖如鳳自棲遲豈不飛鳴為待時翼未凌雲空掠¶掠銜魚白鷺上楊枝(鳳岩)」
#+END_VERSE
¶

#+BEGIN_VERSE
「　人人眉底眼橫空三際如何豎可窮獨許摩醯羅面¶上如伊三點異還同(豎目)」
#+END_VERSE
¶

#+BEGIN_VERSE
「　敲空作響不須疑擊木無聲亦可思曾信祖師親口¶說聞時用眼始方知(聞空)」
#+END_VERSE
¶

#+BEGIN_VERSE
「　悟得浮雲無去來道人於此眼初開幾時化作如膏¶雨看取龍驚動地雷(悟雲)」
#+END_VERSE
¶

#+BEGIN_VERSE
「　數墨尋行讀梵文煙迷霧鎖正紛紜忽然月出開殘¶卷彈舌橫眸舉向君(古梵)」
#+END_VERSE
¶

#+BEGIN_VERSE
「　日既歷天而不週葵心傾倒欲何求形端影向中庭¶直你若無心我亦休(葵心)」
#+END_VERSE
¶

#+BEGIN_VERSE
「　山隈髮塔雨煙堆昔日從空震法雷我到湖光開曉¶鏡宛如螺髻見如來(法雷)」
#+END_VERSE
¶

#+BEGIN_VERSE
「　有燈破室千年暗無法傳人半夜心若問度生誰易¶度木毬輥出任他尋(傳度)」
#+END_VERSE
¶

#+BEGIN_VERSE
「　枯木逢春花未開花開要等箇人來望州亭外重為¶望明月如珠出蚌胎(珠胎)」
#+END_VERSE
¶

#+BEGIN_VERSE
「　學道從來要素心軒窗無恙掩關深何時打破關來¶看欲上峰頭尚隔津(素軒)」
#+END_VERSE
¶

#+BEGIN_VERSE
「　玄路須知到者稀碧雲如水露華微千秋錫杖泉邊¶月肯與人間照是非(玄微)」
#+END_VERSE
¶

#+BEGIN_VERSE
「　非臺明鏡即無塵自古皆知面目新近代殊多抹胭¶粉幾何昧卻祖師真(非臺)」
#+END_VERSE
¶

#+BEGIN_VERSE
「　僧心淨即現曇花不負安身佛祖家但有木毬皆會¶輥悟迷何必隔天涯(悟曇)」
#+END_VERSE

<pb:KR6q0201_J_015-0132c>¶

#+BEGIN_VERSE
「　寶筏何愁浪潑天為憐無主趁風船指開古岸無多¶隔只在當人回首邊(是岸)」
#+END_VERSE
¶

#+BEGIN_VERSE
「　生即無生悟未曾謾誇博飯種田能詢參百丈當年¶意大義分明上祖燈(無生)」
#+END_VERSE
¶

#+BEGIN_VERSE
「　孤情卓爾出雞群幽谷陰崖叩蘚紋風翮有時超物¶表此行寧免累浮雲(鶴凌)」
#+END_VERSE
¶

#+BEGIN_VERSE
「　硯田何似慧田寬喚出溈山水牯看耕破石田知寶¶壽祖師靈骨露巉岏(慧田)」
#+END_VERSE
¶

#+BEGIN_VERSE
「　摩尼至寶伴衣襟盡地人俱向外尋淨極瑞光遮不¶住真堪耀古與輝今(瑞真)」
#+END_VERSE
¶

#+BEGIN_VERSE
「　雪峰泉水應潮生一滴能諳巨海情是法本無高下¶路誰能自肯放心平(應生)」
#+END_VERSE
¶

#+BEGIN_VERSE
「　不鳴則已鳴則驚不修則已修則成會須啄破無明¶殼瑞羽靈毛賀太平(鳴岐)」
#+END_VERSE
¶

#+BEGIN_VERSE
「　唯有塵中作主人能知化外自來賓儒冠釋履千江¶月喝去浮雲只一輪(爾賓)」
#+END_VERSE
¶

#+BEGIN_VERSE
「　紅塵浩浩不勝情一念回光宇宙寧但得怨親平等¶看團圞便好說無生(寧宇)」
#+END_VERSE
¶

#+BEGIN_VERSE
「　欲溯西溪覓本源群居七十二峰賢浴開萬古瞿曇¶面石澗淙雲出細泉(石淙)」
#+END_VERSE
¶

*** 喜陳克一居士入山¶

#+BEGIN_VERSE
「　躡屐呼笻挈伴遊雪峰堂上整三毬因而識得衣珠¶在用處應如急水流」
#+END_VERSE
¶

*** 祁德公季超止祥世培冒雨入山¶

#+BEGIN_VERSE
「　剔起燈花仔細看曲談名理總無干交馳棒喝空山¶裏竹影敲窗月又殘」
#+END_VERSE
¶

*** 送敬愚法姪攜母歸江南¶

#+BEGIN_VERSE
「　骨破皮穿事弁山天華叢裏每倫閒曾攜寶鏡堂前¶月照過東關送爾還」
#+END_VERSE
¶

*** 話月軒
<pb:KR6q0201_J_015-0133a>¶

#+BEGIN_VERSE
「　月當圓處難為話指向人添指上痕意在聖經賢傳¶外一回親見始忘言」
#+END_VERSE
¶

*** 同浪首座應建州葛含初家信宿言及十年前先師亦曾宿此屈指三代矣¶

#+BEGIN_VERSE
「　遞代沿流過建川相逢懶話祖師禪爭看梅蕊含初¶碧我愛千秋火裏蓮」
#+END_VERSE
¶

*** 飛來廨¶

#+BEGIN_VERSE
「　誰為片石本無情飛去飛來主廢興憶昔梵卿隆宋¶世此番不逐野雲輕」
#+END_VERSE
¶

*** 雪峰寄曹能始居士¶

#+BEGIN_VERSE
「　登幾重雲天幾重長年無夏那知冬衲衣一種高寒¶色山外憑人想雪峰」
#+END_VERSE
¶

*** 克壯方居士負高才秋試未遂欲棄去詩以慰之¶

#+BEGIN_VERSE
「　選官選佛較疏親肯賺丹霞見未真及至見真燒卻¶佛不如留取舊頭巾」
#+END_VERSE
¶

*** 喝水巖¶

#+BEGIN_VERSE
「　震威一喝響千秋何止泉從別處流多少游人猶不¶信翻山爭禮石龍頭」
#+END_VERSE
¶

*** 獅子峰¶

#+BEGIN_VERSE
「　石如獅子踞孤峰霧鎖煙籠幾萬重一日吼教群獸¶恐爪牙摹捋弄晴空」
#+END_VERSE
¶

*** 如意贈考亭朱步紫使君¶

#+BEGIN_VERSE
「　如意家傳上祖圖贈君老景扶高歌高歌切莫捶吐¶壺吐壺捶缺將奈何」
#+END_VERSE
¶

*** 考亭書院看梨花¶

#+BEGIN_VERSE
「　玉雨香飛趁霽遊高人自起理茶甌靈峰溪古連書¶院千樹梨花千樹侯」
#+END_VERSE
¶

*** 遊武夷¶

#+BEGIN_VERSE
「　虹橋斷板閣高巖非鬼非神可得參款乃一聲清夜
<pb:KR6q0201_J_015-0133b>¶分半空明月挂仙帆(仙船岩)」
#+END_VERSE
¶

#+BEGIN_VERSE
「　巖巖虎踞水龍盤吟嘯風生百谷寒降伏不煩仙佛¶力直教霞搏與雲搏(虎嘯岩)」
#+END_VERSE
¶

#+BEGIN_VERSE
「　十二樓頭第一宵城高不讓五城高相逢不復疑仙¶跡節節梯雲犯九霄(城高岩)」
#+END_VERSE
¶

#+BEGIN_VERSE
「　盡詫神仙也愛錢我來探討豈徒然披雲一解山靈¶愧散作苔文片片鮮(鑄錢岩)」
#+END_VERSE
¶

#+BEGIN_VERSE
「　石龍千古鎮長吟噴沫成溪八曲深中有老僧閒結¶搆萬山春雨和鯨音(龍吟菴)」
#+END_VERSE
¶

*** 武夷歸道¶

#+BEGIN_VERSE
「　九灣三十六峰頭應笑披圖學臥遊老病不煩登陟¶力雨輕雲細一帆收」
#+END_VERSE
¶

*** 山居七首¶

#+BEGIN_VERSE
「　採薇不足又採蕨山居那得貪嗔歇草鞋繩斷行復¶行大嘯一聲探虎穴」
#+END_VERSE
¶

#+BEGIN_VERSE
「　飄花過眼白兼紅片片香隨何處風幸自夜來春夢¶穩不從醒後更談空」
#+END_VERSE
¶

#+BEGIN_VERSE
「　當牖森森起籜龍未驚雷雨未成功一枝石裏夜斜¶出便擬臨崖學釣翁」
#+END_VERSE
¶

#+BEGIN_VERSE
「　幽居初見樹驚秋山上登山當遠游一覽不知天下¶小鏡湖隔岸曉雲流」
#+END_VERSE
¶

#+BEGIN_VERSE
「　夜詠秋空夢欲清西風故作短長聲寒塘曉起看搖¶落自愛巖松老不驚」
#+END_VERSE
¶

#+BEGIN_VERSE
「　白雲片片欲飛秋橋斷天台不斷流好友有懷誰到¶夢遠山何事獨登樓」
#+END_VERSE
¶

#+BEGIN_VERSE
「　身間橡栗滿秋林眼向人翻白轉深兩袖持歸珠欲¶瀉溈山千古一知音」
#+END_VERSE
¶

*** 錢武山太守過皋亭相訪不值寄懷¶

#+BEGIN_VERSE
「　皋亭山似武陵山種遍桃花戶不關為寄問津賢太¶守再來應不怨空還」
#+END_VERSE

<pb:KR6q0201_J_015-0133c>¶

*** 錢雍明居士以護法入皋亭因贈法號掌亭¶

#+BEGIN_VERSE
「　談空亭裏莫談空八面春風入座中宿食事完何處¶去不妨別別主人公」
#+END_VERSE
¶

#+BEGIN_VERSE
「　主人無客亦寥寥聽鳥觀花暮復朝聞道主中還有¶主踏翻流水斷溪橋」
#+END_VERSE
¶

*** 贈楞嚴壇懺主(十首)¶

#+BEGIN_VERSE
「　觀入微塵法界寬不勞心力得心安花香散滿全無¶物少室天台總一般」
#+END_VERSE
¶

#+BEGIN_VERSE
「　不將心去復觀心諸佛全身何處尋一色一香一作¶禮幾乎漏洩垢衣珍」
#+END_VERSE
¶

#+BEGIN_VERSE
「　解未圓通證未圓香臺遶遍話猶偏袈裟角上風輪¶輻撲滅燈花月一天」
#+END_VERSE
¶

#+BEGIN_VERSE
「　大時梵響奏晴空諸佛何妨影現中一散煙雲遍花¶雨抬頭子夜日輪紅」
#+END_VERSE
¶

#+BEGIN_VERSE
「　細和香土結壇儀不是其人不可依二十五尊同學¶侶善觀音響即當機」
#+END_VERSE
¶

#+BEGIN_VERSE
「　結侶登壇不等閒況當劫濁亂離間誰云法地曾無¶動呵護神工讓主山」
#+END_VERSE
¶

#+BEGIN_VERSE
「　春光周匝主山神繚繞風幡話不真一句伽陀無義¶語若云心動賺當人」
#+END_VERSE
¶

#+BEGIN_VERSE
「　經行坐臥在其中海印光生觸處通舉意塵勞先起¶客施為動轉未忘功」
#+END_VERSE
¶

#+BEGIN_VERSE
「　咒心熟處憑三昧三昧圓時賴咒心撮土作香香作¶土會須彈動沒絃琴」
#+END_VERSE
¶

#+BEGIN_VERSE
「　咒力功深願力深共將大地變黃金更轉黃金作大¶地了然無事昔時人」
#+END_VERSE
¶

*** 寄次升陳孝廉¶

#+BEGIN_VERSE
「　桃綻天台劉阮心皋亭石鼓待知音神交不復論深¶淺論到神交言也深」
#+END_VERSE
¶

*** 香上葉孝廉擬裂逢掖樂搭袈裟謀予以書詩¶

#+BEGIN_VERSE
「　蝴蝶莊周兩未真回看總屬故園春至人無夢堪游¶夢哀樂難尋夢裏身」
#+END_VERSE
¶

*** 陳次升居士以桃花風雪孰寒孰暖為問因答四偈¶

#+BEGIN_VERSE
「　桃花日暖雪風寒道在平常日用看看到不分寒暖¶處人生甘為眼睛瞞」
#+END_VERSE
¶

#+BEGIN_VERSE
「　桃花非暖雪非寒不涉春秋心已安燕去雁來緣底¶事當陽一問海天寬」
#+END_VERSE
¶

#+BEGIN_VERSE
「　雪風撲面一何熱日晒桃花片片寒豈是陰陽故顛¶倒不妨作句話頭看」
#+END_VERSE
¶

#+BEGIN_VERSE
「　沒風雪亦沒桃花寒暖教人何處誇撤斷溪橋復招¶手隔江相見話偏賒」
#+END_VERSE
¶

*** 寄橫山江雲叟壽¶

#+BEGIN_VERSE
「　蒼松氣結紫芝香石老雲凝碧蘚涼久嚮住山知此¶意何妨更送引年方」
#+END_VERSE
¶

*** 示晴雲¶

#+BEGIN_VERSE
「　青天喫棓亦奇哉多少禪人著意猜拂拂清風磨日¶月晴光不礙白雲來」
#+END_VERSE
¶

*** 募三衣¶

#+BEGIN_VERSE
「　何故僧衣似水田檀那種福要豐年耕鋤不費纖毫¶力我搭袈娑汝出錢」
#+END_VERSE
¶

*** 募荳腐¶

#+BEGIN_VERSE
「　供佛西天用乳糜此方唯腐更相宜秋收顆顆摩尼¶重磨水成舟點得奇」
#+END_VERSE
¶

*** 下雪峰坐古泉精舍適何道人索書偶拈一偈示之
<pb:KR6q0201_J_015-0134b>¶

#+BEGIN_VERSE
「　閒居何事可思量思入無思道味長梅向寒岩將脫¶凍春回難挽世情涼」
#+END_VERSE
¶

*** 示趙淨塵居士¶

#+BEGIN_VERSE
「　下地修行早已遲團圞眷屬好尋思從今識取為人¶本父母生前爾是誰」
#+END_VERSE
¶

*** 偶成¶

#+BEGIN_VERSE
「　峰高佛日洞山宗成始因緣見本空明教重興支派¶正難將斷拂又成終」
#+END_VERSE
¶

*** 秋雪灘¶

#+BEGIN_VERSE
「　昨日山中始立秋如何積雪滿汀洲風翻日晒蘆花¶白浪拍波飛趁小舟」
#+END_VERSE
¶

** 七言律¶

*** 答天目友人問行腳¶

#+BEGIN_VERSE
「　別來君獨隱松關愧我瓢囊曾未閒先煮瀑花澆渴¶想漫移殘月照頹顏棒頭幾度辭黃蘗屐底三翻破¶博山語及雲門不欲語一溪風雨過潺湲」
#+END_VERSE
¶

*** 乞糧¶

#+BEGIN_VERSE
「　靜侶星分已有年偶然雲聚柏峰前三間細雨斜風¶屋數畝寒苔瘦石田拄杖埋頭應自遣缽盂開口畏¶人嫌龐公倘未浮家去且結今生未了緣」
#+END_VERSE
¶

*** 訪盤銘弟掩關古廟適聞昨夜破關入小天荒噉筍去矣¶

#+BEGIN_VERSE
「　廟古爐寒澗草香有扉慵掩護雲光扣門殊愧言辭¶拙飲水寧甘杓柄長髮不剪除真抖擻詩非摸擬舊¶文章狂歌昨夜破關去筍欲參天上小荒」
#+END_VERSE
¶

*** 為得山林農部五十壽¶

#+BEGIN_VERSE
「　機前殊不少知音把臂於君語更深忠膽暫從林下¶碧香臺曾向夢中尋籌剛半貯滄桑室杖每雙懸緇¶素心驗取若耶溪上記疏通洞水正如今」
#+END_VERSE
¶

*** 答昌基陳居士來韻
<pb:KR6q0201_J_015-0134c>¶

#+BEGIN_VERSE
「　一曲春先已落梅為誰搽抹強登臺旗峰未展機如¶電鼓石方撾吼似雷香啜數甌茶盡醉光吞萬井月¶初開夢回卜夜成多事銕笛敲殘惹鳳來」
#+END_VERSE
¶

*** 游勺菴答雪澗禪士勺園居士原韻¶

#+BEGIN_VERSE
「　三千里外是何人擬易疏渠擬易親妍醜許誰窺寶¶鏡淺深容我探波臣澗猶凍鎖雪峰遠園已春回勺¶土新看到落花思結子不須梅熟齒津津」
#+END_VERSE
¶

*** 靈峰見雪¶

#+BEGIN_VERSE
「　酒斝茶卮較異同老梅吹瓣又春風犬聲似豹驚山¶屐溪勢如雷驟玉驄蕭寺歲歸閒倚磬賢關讀罷冷¶欹桐千秋自許尊凝靜對雪長懷到剡中」
#+END_VERSE
¶

*** 雪中補壽朱步紫使君七十¶

#+BEGIN_VERSE
「　薄雪沾松鬢欲垂考亭文業信繇誰才推玉枕談名¶理又索靈峰補壽詩上國懶呼鳩似杖沽村嬴得醉¶如泥歲寒不倦尋遊履共攬煙霞接武夷」
#+END_VERSE
¶

*** 壽京臺王光祿六十¶

#+BEGIN_VERSE
「　共乞新秋巧月涼朝餘瑞靄為稱觴呈將延引芝苓¶術品入氤氳鼎鼎香言不慮深於耳順交非云淺則¶情忘雪峰若是前身我檀越當年亦姓王」
#+END_VERSE
¶

*** 遊溪山寺¶

#+BEGIN_VERSE
「　橫拖拄杖入溪山博得同遊半日閒話到中興黃菊¶綻摹開斷碣碧苔斑機鋒欲解東坡帶公案須參佛¶印關茶罷索書留偈別塵勞有路又思還」
#+END_VERSE
¶

*** 同公履次倫二居士遊龍潭¶

#+BEGIN_VERSE
「　蛟戶風迴度石關此番恰值遠遊還搏珠反擲當兒¶戲屑玉飛空似等閒不為詩人消渴想亦應於我破¶頹顏情知世界紛無緒何事歸山又出山」
#+END_VERSE
¶

*** 守歲得歲¶

#+BEGIN_VERSE
「　爐灰消盡不勝寒又向循環覓起端鄉國夢魂星散¶散水雲骨肉日團團香憑梅蕊開詩眼法禁椒花入
<pb:KR6q0201_J_015-0135a>¶頌盤彈指剔翻燈是火無邊憂喜不相干」
#+END_VERSE
¶

*** 祝香幢兄六十壽¶

#+BEGIN_VERSE
「　一灣蘆荻一溪煙一箇菴頭一指禪春信鷓鴣傳語¶外生涯黃葉止啼邊風高檇李心先醉聲遍胡笳耳¶不宣試問阿兄多少壽趙州還有半生緣」
#+END_VERSE
¶

*** 登拱宸橋有感¶

#+BEGIN_VERSE
「　為問甘泉學避兵鄉名調露正秋清人煙已逐浮雲¶散烽火猶連野燒明身在茱萸囊且佩籬無黃菊把¶難盈登臨雖有津梁在欲遠塵氛傍禁城」
#+END_VERSE
¶

*** 居山¶

#+BEGIN_VERSE
「　雖則深山亦不寧草衣木食尚堪撐古人為道尊清¶寂我獨偷安避戰征呼吸光陰真可惜死生大事豈¶無驚曾聞有片閒田地得者方知不染情」
#+END_VERSE
¶

** 七言古¶

*** 寒食懷葉西眉子¶

#+BEGIN_VERSE
「　寒食食寒食不得陰窗淒淒暗雲逼四野風號薤露¶悲白楊酒空鬼雨泣千古如藤一握愁慧刀欲裁提¶復休桃花峰頂(在匡山葉西塔于此)琴溪裏(在古歙為眉子歸安處)臥碣¶沉碑未易求」
#+END_VERSE
¶

*** 答曹白僧居士索黃獨¶

#+BEGIN_VERSE
「　住山人堪辟穀山尾山頭種黃獨日日時中煮一枚¶額定一年三百六西風起一朝霜家家門口稻頭黃¶山居我亦秋收足松鼠牽藤落子香北鄰老病初好¶裁詩寄柬頻相討杖頭掘起雪絲根大者如瓜小如¶棗呼童子聽吾訣莫著油鹽火須裂送與主人親口¶嘗氣味相投再來說」
#+END_VERSE
¶

*** 再過江陵訪蘭友居士哭眉子葉西二法友將辭遊峨眉二友是丙寅秋同作于此¶

#+BEGIN_VERSE
「　君家黃山下別業楚江頭一帆縹緲三千里來往常¶為雲水遊我亦生平耽此癖十載飄流再經歷徘徊
<pb:KR6q0201_J_015-0135b>¶指屈社中賢此日惟君款瓢笠荒園流水便河橋要¶離隔岸紙錢標淒淒風雨當寒食懶上幽魂似可招¶多情有約追圓澤相逢那必三生石木供綿綿如有¶神欲理愁腸向誰泣景物依依情總關無寥辭擬上¶峨山峨山峨峨不忍攀三峽猿啼路幾盤」
#+END_VERSE
¶

*** 活埋社言志(并序)¶

往閱高峰錄至掩死關處畏其骨幾欲退還及遊¶
天目登千丈崖履酸不敢上謁中峰活埋菴讀紫¶
柏大師題像云自古名高累不輕飲牛終是上流¶
清吾師未死先埋卻更向巢由頂上行因愛二老¶
之風并愛其山得一絕嶮居之二易寒暑以侍師¶
歸江南初沾法乳即叱余遠遊復適楚久之忽聞¶
師訃奔喪歸與田園二兄言舊聚行腳事深慨道¶
法零落有意續活埋之燈見余同志即欲結影恐¶
香雪未深邃意得更入層巒共我一坑埋卻比余¶
有天台之興偶得香柏峰頗寂故駐錫遲之今處¶
已定志已決侶已集田兄囑余敘活埋之約余謂¶
活埋何約第苦久長難得人耳略請各言其志以¶
見終老之懷不同志者不得入社他時或有岐路¶
借意龍天忍俊不禁者不惟永絕交遊北山當更¶
有移文在也。¶

#+BEGIN_VERSE
「　半生山水固耽神博得身貧道亦貧潦倒自甘成廢¶棄骨頭那許埋紅塵中峰昔亦患此癖幾度欲埋埋¶不得其父高峰抱枕眠撲然一笑成狼籍慚哉而我¶何人斯敢以其名契所思所思未遂在佳侶頑鋤拙¶斧今相知相知不必忘我你你去搬柴我擔水好在¶無心唱一歌舉起钁頭齊和取翻出春雲鳥亂鳴飛¶花不向水流輕本色自超諸隱逸肯使華歆笑管寧¶靈雲悟桃香嚴竹遺臭累人空碌碌何似衡山芋子¶香千秋糞火今猶熟但得團圞志不遷蒲團破爛補
<pb:KR6q0201_J_015-0135c>¶教堅開轉杜園還杜田那管十年廿年三十年」
#+END_VERSE
¶

*** 同嵌石遊石梁下寺和壁間楊脩齡先生韻¶

#+BEGIN_VERSE
「　瀑聲雜雨聲愈惡新霽攜笻攪雲腳雲飄微風吹瀑¶花散入脩篁翠盈壑玄龍化石眠橫空欲跨擬心那¶能著應供人歸瀉影輕巉嵈錫響從空落三度何緣¶我得遊結鄰更許甘貧薄有時耽懶依重岩不禁爽¶朗憑寥廓寒拾風流不可忘挈侶登臨願如昨偶一¶行吟句可書空山毫楮何從索清磬一聲分下方寒¶濤面面迎松閣泉石何曾非舊時何似翻翻成旅泊¶杯茗悠然客氣消主亦忘懷心自諾」
#+END_VERSE
¶

*** 再和前韻(有序)¶

辛酉春偕吳翰生曹一蕊遊有歸邀白僧同投閒¶
散之願余時已肯之今余與嵌石結居二載音問¶
絕聞亦可念也適有僧歸新安書此寄懷。¶

#+BEGIN_VERSE
「　意趣不佳神亦惡三日芒鞋懶縈腳士夫胸貴五車¶書山僧秪愧無丘壑隔院苔荒仙逕幽石枰花影空¶相著徘徊可憶爛柯人悠悠何處星零落洞口殘紅¶如餞春涼飆忽贈秋雲薄信是高巖暑不歸披襟一¶嘯何清廓課程且喜定登臨明日斷橋華頂昨枕瀑¶石梁今夕眠靈蹤五百堪須索都來不出魂夢中認¶是曇花羅漢閣萬里郎當到水雲駭目那能暫棲泊¶煩歸傳與有心人回首看看全舊諾」
#+END_VERSE
¶

*** 送即念西堂歸小天荒¶

#+BEGIN_VERSE
「　送君歸住茆屋有好茶有好竹溪聲久不共人語拽¶杖莫驚山宿鹿梅花開須早來天華隨意點蒼苔人¶生韻事春風足放個小舟山陰溪上回樂已哉燒卻¶茆菴請不猜」
#+END_VERSE
¶

*** 贈懶散蓮花菴掩關¶

#+BEGIN_VERSE
「　大地一關房知音不少關房一大地識者偏多若論¶懶散分中兩俱不涉雖然直得蓮開臘月滿湖香須
<pb:KR6q0201_J_015-0136a>¶記天華舊風月」
#+END_VERSE
¶

*** 警侍者淨地¶

#+BEGIN_VERSE
「　住山好住山好犁鋤放下三餐飽枕石高歌帶月眠¶犢兒不喚歸來了我無端你何緣打起腰包出翠巖¶又道不明生死事挈錫持瓶願頗堅瞞卻母辭卻父¶父送子行三五步忍淚千行無可言子若修行來度¶我破險浪驚長江眼眼紅塵非故鄉戒基不築隨流¶去他日如何架棟梁起五更睡半夜吃飯穿衣是什¶麼冷灰煨荳熱將來爆地一聲真痛快急收裝歸故¶里雙親一見愁生喜不羡人間衣錦衣逍遙舊日閒¶田地」
#+END_VERSE
¶

*** 示空諸¶

#+BEGIN_VERSE
「　既空諸有復空諸無空諸又空雪點紅罏紅罏雪花¶偏潔不逐春風輕漏洩掀起眉毛問是誰屈屈掉棒¶打月」
#+END_VERSE
¶

*** 贈道興關主再住錢塘¶

#+BEGIN_VERSE
「　錢塘江上結茆處先師親手栽楊樹一點千秋利濟¶心幾度海風吹不去豈少天涯弟與兄惟君已去還¶來住不負先師囑托因茶湯冷煖隨人意越水吳山¶來問渡天華龍華兩條路雲門道法似中興憑君指¶去無差誤」
#+END_VERSE
¶

*** 示謙光重住小天荒¶

#+BEGIN_VERSE
「　天荒未破雲蒼蒼天荒已破水茫茫水冷雲寒人去¶去蕭蕭瑟瑟仍荒荒汝其復住無多事離披草屋因¶風拄東斜西傾沒可何添新換新隨他去不雕不琢¶山之靈一丘一壑僧之精倚松倒影碧潭靜清宵要¶使龍吟聲莫遣春雷知所止龍不隱鱗真可恥我亦¶當年學住山住不慣時看樣子單丁結伴依穴巢草¶衣木食耕火刀罵風搥雨暮與朝而今博得徒勞勞¶汝其汝其無以我謙乎謙乎光乃超」
#+END_VERSE

<pb:KR6q0201_J_015-0136b>¶

*** 題悟衡手書華嚴¶

#+BEGIN_VERSE
「　佛豈不知不可說最初三七何饒舌小聖當場啞復¶聾微塵偈秘蒼龍穴菩薩名龍亦可疑入宮探討知¶時節從茲傳演紛紛然畢竟何者為華嚴走殺芒鞋¶瞌睡禪問著葫蘆口向天何如深掩破蕉菴脅不沾¶床信筆參十年銕坐只尺龕如無所獲寧自甘顧我¶眉毛何足惜忖彼之心之所宅須彌可握海為墨贊¶彼東南指西北以彼之心擬佛心佛心擬經亦如惑¶我贊鼎立于其中任人千古空思測」
#+END_VERSE
¶

*** 祝吳真人(靈峰伽藍)¶

#+BEGIN_VERSE
「　三月十五真君生九十六歲真君死若將生死見真¶君靈峰未識伽藍主靈峰伽藍今若雲不護不法凡¶愚群論其有禱必有應不擇良賤唯真君曾聞真君¶寓此像潭陽敬之負之降兩地相爭莫可何聽之溪¶流溯流上始知真君護靈峰隨緣赴感施神通我來¶寄錫非無謂掃其塵坌修其宮為其辨出茶酒味悟¶比純陽了無異世人只聞醉洞賓不聞曾受黃龍記¶從今了此生無生覺得趙州茶有味緇素相將獻一¶杯神通便與靈峰契」
#+END_VERSE
¶

*** 示省一¶

#+BEGIN_VERSE
「　省得一萬事畢稍不然勤旦夕東若安西可必祖師¶意最省力柏樹子莫忘憶信手拈當面擲」
#+END_VERSE
¶

*** 為靈韻禪士題不借居¶

#+BEGIN_VERSE
「　說即不說借即不借打開袋盆傾瓶瀉結卻口木枯¶花謝閒言散語盡期無至道于中討甚價有人來討¶草鞋錢豎起拳曰借不借」
#+END_VERSE
¶

*** 訪雲屏兄於菩提山¶

#+BEGIN_VERSE
「　絕頂結屋矮亦高海風吹老松枝驕養性不令雙眼¶縱紫竹遮窗不剪梢每當靜夜枯定起愛聽松濤連¶海濤客來躬自為桔槔汲泉煮茗翻山腰七間僧堂
<pb:KR6q0201_J_015-0136c>¶不肯住孤峰獨宿何其勞我來話舊夜扣關開門一¶笑掀眉毛」
#+END_VERSE
¶
石雨禪師法檀卷第十五(終)¶

(嘉興府萬壽菴智耕施貲一兩¶
淨行淨戒各五錢智古三錢¶
薛鳳岑成筏吳佳道顯道聞¶
淨雯潤凡心賢等上¶
比丘尼炤真慧光寂空內音¶
各二錢五分仝梓)
<pb:KR6q0201_J_015-0137a>¶

